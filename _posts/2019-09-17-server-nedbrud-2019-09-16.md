---
title:  "Server nedbrud d. 16/9-2019"
date:   2019-09-17 17:07:00 +0100
---
Mellem kl. 11:05 og 11:29 oplevede vi en række fejl, som til sidst resulterede i at alle på daværende tidspunkt aktive 3 nodes (applikationsservere) var nede. Nedetiden varede i 7 minutter og 39 sekunder.

Vores undersøgelse viste, at fejlene skyldtes en bug i en sjældent anvendt API metode, som resulterede i en OutOfMemory exception for den node som forespørgslen ramte.

Vi har sidenhen foretaget følgende ændringer for at forhindre et lignende problem i fremtiden:
* Overvågningen genstarter automatisk nodes i tilfælde af OutOfMemory undtagelser.
* Der er oprettet et skript som kan blokere adgangen til mindre kritiske API metoder, hvis der opdages fejl i dem.
* Serverne opretter nu et fuldt hukommelsesdump, når der opstår en OutOfMemory undtagelse.
* Vi gemmer fremover logs for at kunne analysere nodernes hukommelsesforbrug i længere tid.
* De mest kritiske API metoder er blevet flyttet til separate Docker containere.
* Vi har forøget vores overvågelse af CPU- og hukommelsesforbrug efter hver release af vores backend.

Vi beklager de gener nedbruddet måtte have medført og står selvfølgelig til rådighed ved evt. spørgsmål.
